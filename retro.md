# 6. Retrospektiivitekniikat

Retrospektiivissä tiimi käy läpi juuri loppunutta projektia tai iteraatiota ja analysoi että miten tiimin työskentely sujui tällä kuluneella työskentelyajanjaksolla ja että miten tiimin työskentely voisi sujua vielä paremmin seuraavassa projektissa tai iteraatiossa.
Start, Stop, Continue, More of, Less of Wheel –retrospektiivissä tiimi kerää kuluneesta työskentelyajanjaksosta kokemuksia luokittelemalla ne viiteen eri kategoriaan. Nämä kategoriat ovat: mitä pitäisi aloittaa, mitä pitäisi lopettaa, mitä pitäisi jatkaa, mitä pitäisi olla vähemmän ja mitä pitäisi olla enemmän. Kun kokemukset on kerätty, niin tiimi keskustelee kerätyistä kokemuksista ja sopii mitä muutoksia seuraavaan työskentelyajanjaksoon tehdään näiden kokemusten perusteella.
Glad, Sad, Mad –retrospektiivissä tiimi kerää kuluneesta työskentelyajanjaksosta kokemuksia luokittelemalla ne kolmeen eri kategoriaan. Nämä kategoriat ovat: mikä teki iloiseksi, mikä teki surulliseksi ja mikä raivostutti. Kun kokemukset on kerätty, niin tiimi äänestää kunkin kokemuksen tärkeydestä. Äänestyksen jälkeen kokemuksia aletaan käsittelemään yhdessä tärkeysjärjestyksessä tarkoituksena sopia seuraavaan työskentelyajanjaksoon tehtävistä muutoksista.
